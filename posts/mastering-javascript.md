---
title: چرا جاوا اسکریپت را یاد بگیریم؟
excerpt: جهان توسعه نرم افزار، دنیایی پر از ابزارها و امکانات مختلف است که هر کدام به نوبه خود در سطح مختلفی از کارها به ما کمک می‌کنند. جاوا اسکریپت اصلی‌ترین و البته محبوب‌ترین زبان برنامه نویسی دنیای وب است که برای سال‌های طولانی‌ست حضور پر رنگ داشته و هرگز میزان استفاده از آن کم نشده است.
image: mastering-js-thumb.png
isFeatured: false
date: "2021-10-30"
---

جهان توسعه نرم افزار، دنیایی پر از ابزارها و امکانات مختلف است که هر کدام به نوبه خود در سطح مختلفی از کارها به ما کمک می‌کنند. جاوا اسکریپت اصلی‌ترین و البته محبوب‌ترین زبان برنامه نویسی دنیای وب است که برای سال‌های طولانی‌ست حضور پر رنگ داشته و هرگز میزان استفاده از آن کم نشده است.

اما سوالی که پیش می‌آید این است که آیا من هم به جاوا اسکریپت نیاز دارم؟ آيا من هم باید فرایند آموزشی جاوا اسکریپت را پیش بگیرم؟ خب برای درک این سوال در ابتدا باید کمی با جاوا اسکریپت آشنا شویم و سپس سراغ کاربردهای آن برویم.

## جاوا اسکریپت چیست؟

جاوااسکریپت یک زبان اسکریپتی است که از جمله اصلی‌ترین تکنولوژی‌های مورد نیاز برای توسعه وبسایت‌ها به شمار می‌رود. **HTML** و **CSS** دو تکنولوژی دیگری هستند که در کنار جاوا اسکریپت به شما این قابلیت را می‌دهند تا لایه‌های سمت کاربر را توسعه داده و با قدرت گرفتن از جاوا اسکریپت، قابلیت‌های تعاملی را به وبسایت اضافه کنید.

جاوا اسکریپت در ابتدا تنها برای توسعه سمت کلاینت یا Client Side Development مورد استفاده قرار می‌گرفت، اما از سال ۲۰۰۹ به بعد پای جاوااسکریپت به دنیای Server Side Development نیز باز شد. در حقیقت با کمک شرکت گوگل، جاوااسکریپت توانست کدهای‌ش را در سمت سرور اجرا کند و در این لحظات بود که تکنولوژی تحت عنوان نودجی‌اس متولد شد.

**نودجی‌اس** پلتفرمی است که با کمک گرفتن از موتور اجرایی V8 این قابلیت را به برنامه‌نویسان می‌دهد تا بتوانند جاوااسکریپت را در سمت سرور اجرا کرده و تنها با استفاده از یک سینتکس همزمان برای لایه فرانت-اند و بک-اند کدنویسی کنند.

## جاوا اسکریپت چه کاربردهایی دارد؟

امروزه جاوا اسکریپت به عنوان یک زبان همه کاره شناسایی می‌شود. زبانی که می‌تواند در امورات بسیار زیادی از جمله توسعه رابط کاربری، توسعه سمت سرور، توسعه اپلیکیشن‌های دسکتاپی، توسعه اپلیکیشن‌های موبایلی و موارد بسیار زیاد دیگری استفاده شود.

## جاوااسکریپت برای توسعه سمت کاربر

زمانی که برای اولین بار کتابخانه جی‌کوئری (Jquery) ساخته شد میزان استفاده از جاوااسکریپت به حدی غیر قابل پیش‌بینی افزایش یافت. جی‌کوئری کتابخانه‌ای بود که با استفاده از جاوا اسکریپت ایجاد شده و هدف‌ش تسهیل در استفاده کردن از جاوا اسکریپت برای توسعه اپلیکیشن‌های سمت کلاینت بود.

توسعه‌دهندگان بسیار زیادی این بار بجای نوشتن کدهای خالص جاوااسکریپتی، شروع به توسعه اپلیکیشن‌های مورد نظرشان با استفاده از جی‌کوئری کردند و این آغاز راه دنیای بسیار پر زرق و برق کتابخانه‌ها و فریمورک‌های سمت کلاینت جاوااسکریپت شد.

## ورود کتابخانه‌های SPA

کتابخانه‌ها و فریمورک‌های سمت کلاینت با جی‌کوئری تمام نشدند و در واقع جی‌کوئری نقطه شروعی بود برای دیگر فریمورک‌ها. فریمورک‌هایی که بعد از جی‌کوئری ظهور کردند هدف‌شان توسعه اپلیکیشن‌های تک صفحه‌ای یا Single Page Application بود. این دسته از فریمورک‌ها می‌توانستند به خوبی با لایه‌های مختلف اپلیکیشن ارتباط برقرار کرده و REST APIها را در خود رندر کنند. حقیقتا باید گفت که با ورود این فریمورک‌ها، دنیای وب به شکل جدیدی باز تعریف شد و حرفه‌های بسیار متفاوتی در زمینه توسعه سمت کلاینت ایجاد شد.

![ javascript](learning-javascript-body.jpg)

## چند مورد از این فریمورک‌ها

سه مورد از محبوب‌ترین این فریمورک‌ها **Angular**، **React** و **Vue** نام دارند. هر کدام از این موارد نیز مزایا و معایب مربوط به خودشان را داشته و در نهایت این به شما بستگی دارد که از کدام‌شان استفاده کنید.

**Angular** یک فریمورک همه فن حریف است که توسط توسعه‌دهندگان گوگل ایجاد شده و به نسبت موارد دیگر، از پیچیدگی بسیار بالایی برخوردار است. زبان اصلی توسعه با این فریمورک تایپ‌اسکریپت بوده و برای همین منظور نیاز است که پیش از یادگیری آن به خوبی با تایپ‌اسکریپت آشنایی داشته باشید.

**React** یک فریمورک همه فن حریف دیگر است که توسط فیسبوک توسعه داده شده و در حال حاضر یکی از پرطرفدارترین فریمورک‌های جاوااسکریپتی است. یکی از دلایل این میزان محبوبیت، وجود کتابخانه React Native است که به توسعه‌دهندگان قابلیت توسعه اپلیکیشن‌های موبایلی برای دو سیستم عامل محبوب اندروید و iOS را می‌دهد.

**Vue** یک فریمورک به نسبت کوچک‌تر است که هدف‌ش ارائه قابلیت‌های اصلی دو فریمورک قبلی اما با میزان پیچیدگی کمتر است. با استفاده از Vue شما تقریبا می‌توانید تمام قابلیت‌های مورد نیاز برای توسعه یک اپلیکیشن SPA را داشته باشید اما فرایند یادگیری و استفاده از آن بسیار آسان‌تر است. البته یکی از مشکلات Vue این است که در ساخت پروژه‌های بزرگ و Enterprise توسعه‌دهندگان را با مشکل مواجه می‌کند. به همین دلیل بهتر است از Vue در ساخت اپلیکیشن‌هایی در مقیاس وسط یا کوچک استفاده شود.

مقاله کامل در [اینجا](https://roocket.ir/articles/learning-javascript).
